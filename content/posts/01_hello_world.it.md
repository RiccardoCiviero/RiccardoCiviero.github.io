---
title: "01IT_hello_world"
date: 2023-08-05T10:24:14+02:00
---

> “This is how you do it: you sit down at the keyboard and you put one word after another
>  until its done. It's that easy, and that hard.” - Neil Gaiman

Fin da piccolo, ho sempre saputo che prima o poi avrei voluto scrivere qualcosa. È da un po' che penso di aprire un piccolo blog in cui poter dire la mia lontano dal frastuono dei social. Un modo per finalmente mettere a frutto quello che ho assorbito in questi anni e finalmente produrre qualcosa.
Oggi quel momento è arrivato!

### Dichiarazione D'Intenti
Se devo essere sincero, non sono sicuro della direzione che questo piccolo progetto prenderà e del taglio che vorrò dargli.
Sicuramente aspettatevi un flusso di coscienza con commenti di attualità, qualche consiglio di lettura o di visione, qualche post più tecnico. Ma soprattutto, una quantità di materiale su caffè, cucina, lifestyle e tutte le mie travolgenti passioni.
Vorrei pubblicare circa un post a settimana, almeno inizialmente.

### Piccola Nota Tecnica
Inizialmente il blog sarà scritto in italiano, con una sezione in lingua inglese tradotta con l'aiuto di IA (ChatGPT o Bard). Questa scelta nasce dall'intenzione di rendere la scrittura prima di tutto un'abitudine piacevole: la costanza richiede un certo sforzo che il dover scrivere in due lingue farebbe lievitare. Formare una nuova abitudine necessita di tempo e gradualità, quindi manterrò questo metodo finché non mi sentirò tranquillo nell'aumentare il carico di lavoro senza rischiare di mollare tutto.

Quindi, che dire, buon viaggio!


